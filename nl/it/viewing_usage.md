---



copyright:

  years: 2017, 2018
lastupdated: "2018-01-10"

---

{:shortdesc: .shortdesc}
{:codeblock: .codeblock}
{:screen: .screen}
{:new_window: target="_blank"}

# Visualizzazione del tuo utilizzo
{: #viewingusage}

In qualità di proprietario dell'account o di gestore della fatturazione per un'organizzazione, puoi utilizzare la pagina Dashboard di utilizzo nella console {{site.data.keyword.Bluemix}} per visualizzare un riepilogo degli addebiti stimati per tutte le risorse utilizzate al mese nelle tue organizzazioni. 

Per aprire la pagina Dashboard di utilizzo, fai clic su **Gestisci** > **Fatturazione e utilizzo** > **Utilizzo**. Puoi visualizzare un riepilogo dell'utilizzo delle risorse per l'account. I gestori della fatturazione possono visualizzare i dettagli solo per le organizzazioni in cui ricoprono tale ruolo.

   * Fai clic su **Visualizza istanze** per visualizzare un riepilogo degli addebiti stimati per tutte le istanze di una specifica risorsa. 
   * Fai clic su **Visualizza istanza** per visualizzare un riepilogo dettagliato degli addebiti stimati per ogni istanza dello specifico tipo di risorsa. Puoi anche visualizzare le metriche dettagliate dell'utilizzo mensile per l'istanza selezionata. 

Al proprietario dell'account viene addebitato l'utilizzo totale sostenuto su tutte le organizzazioni alla fine di ciascun ciclo di fatturazione. Ogni ciclo di fatturazione dura un mese.

I proprietari dell'account possono filtrare il riepilogo dell'utilizzo in base all'organizzazione. Se sei un proprietario di account, imposta **Gruppo** su **Account** per visualizzare l'utilizzo per l'intero account per un periodo di 12 mesi. Seleziona uno specifico mese per visualizzare l'utilizzo per tale mese.  Gli addebiti visualizzati rappresentano l'importo che ti viene addebitato per quel mese in qualità di proprietario dell'account.

Se selezioni una specifica organizzazione dall'elenco **Gruppo**, puoi vedere l'utilizzo totale per tale organizzazione, compresi gli eventuali utilizzi come parte di un livello gratuito. Gli addebiti visualizzati per l'organizzazione non sono gli addebiti che ti verranno fatturati. L'utilizzo del periodo di prova gratuito viene visualizzato come gratuito, a livello dell'account, ma non a livello dell'organizzazione. Pertanto, quando visualizzi l'utilizzo dell'organizzazione, vedi l'utilizzo reale per tale organizzazione, compresi sia l'utilizzo a titolo gratuito che quello che viene invece addebitato. Tutto l'utilizzo dell'organizzazione viene sommato all'utilizzo dell'account dopo la rimozione del periodo di prova gratuito.

In quanto gestore dell'account di un account Pagamento a consumo, puoi impostare le notifiche di spesa rispetto al costo totale del tuo account per il tuo
runtime, i tuoi servizi e per i singoli servizi, esclusi quelli di terze parti. Ricevi le notifiche quando raggiungi l'80%, il 90% e il 100% delle soglie di spesa da te specificate. Per ulteriori informazioni, vedi [Impostazione delle notifiche](/docs/account/notifications.html).

## Visualizzazione dei crediti
{: #credits}

In qualità di proprietario dell'account o gestore della fatturazione, puoi utilizzare la pagina Dashboard di utilizzo per visualizzare tutti i crediti per il tuo account.

Per aprire la pagina Dashboard di utilizzo, fai clic su **Gestisci** > **Fatturazione e utilizzo** > **Utilizzo**. Il dashboard visualizza eventuali crediti e la rispettiva data di scadenza.
